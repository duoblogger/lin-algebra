---
title: Vector
author: Ahnaf Shahriar Asif
sort: 2
---

# Vector

ভেক্টরকে আসলে একেক কাজে একেকভাবে চিন্তা করা হয়। যারা পদার্থবিজ্ঞান নিয়ে কাজ করে, তাদের কাছে ভেক্টর হচ্ছে অনেকটা তীরচিহ্নের মতো, যেটি কোনো একটি নির্দিষ্ট দিকে একটা নির্দিষ্ট জায়গাকে পয়েন্ট করে। এখানে, ভেক্টর ডিফাইন করা হয় দুইটি জিনিসের ভিত্তিতে, একটা হচ্ছে ভেক্টরের দৈর্ঘ্য, আরেকটি হচ্ছে এটি কোনদিকে পয়েন্ট করছে সেটি। যেমন নিচের ছবিতে আমরা সবুজ রঙয়ের যে তীর চিহ্ন দেখতে পাচ্ছি সেটি একটি ভেক্টর। 

<div style="text-align:center">
  ![image of a vector]({{site.baseurl}}/assets/images/physics_vector.PNG)
</div>

লক্ষ্য করো, এখানে, ভেক্টরের দৈর্ঘ আর সেটি কোন দিকে পয়েন্ট করে এই দুটি জিনিস ম্যাটার করে। অর্থাৎ, আমরা স্পেসে ভেক্টরটি কোথায় রাখছি তাতে কিছুই যায় আসেনা। সেক্ষেত্রে নিচের ছবিতে যতগুলো ভেক্টর দেখছো সেগুলো সব সমান ভেক্টর। কারন সবগুলো একই দিকে পয়েন্ট করছে এবং সবগুলোর দৈর্ঘ্য সমান।

<div style="text-align:center">
  ![image of a vector]({{site.baseurl}}/assets/images/physics_multiple_vectors.PNG)
</div>

