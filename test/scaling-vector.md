---
title: Scaling Vector
author: Ahnaf Shahriar Asif
sort: 4
---

# Scaling Vector

আমি আগে বলেছি ভেক্টরের গুন বলতে কিছু হয় না। কথা কিছুটা সত্য। তবে আমরা চাইলে ভেক্টরকে স্কেলিং করতে পারবো নিজেদের মতো। অর্থাৎ, আমরা একটা ভেক্টরের দিক ঠিক রেখে (নাহ, মিথ্যা কথা) শুধু দৈর্ঘ্য পরিবর্তন করতে পারবো। যেমন, আমরা যদি একটা ভেক্টর নেই $$\overrightarrow{V}$$ এবং একে কোনো একটা সংখ্যা দিয়ে গুন করি, তাহলে এর দৈর্ঘ্য পরিবর্তন হবে। এটাই স্কেলিং। একটা ভেক্টরকে কোনো একটি বাস্তব সংখ্যা দিয়ে গুন করে সেই ভেক্টরকে আমাদের দরকার মতো ছোট বড় করা যায়। আমরা পরবর্তীতে এই কাজ প্রচুর পরিমানে করবো। কিছু উদাহারন দেখি। $$5 \overrightarrow{V}, 3.7 \overrightarrow{V}, \sqrt{38} \overrightarrow{V}$$ ইত্যাদি। নিচে ছবিতে দেখি স্কেলিং করলে কেমন দেখা যায়।

<center>
  <img src="{{site.baseurl}}/assets/images/scaling_vector_1.PNG" alt = "vector addition">
</center>

আশা করি স্কেলিং কি জিনিস বুঝতে পেরেছো। এখন, একটা মজার জিনিস। কোনো একটা ভেক্টরকে নিগেটিভ নাম্বার দিয়ে স্কেল করলে কি হবে? আমরা জানি যে দৈর্ঘ্য কখনো নিগেটিভ হতে পারেনা। তাহলে নিগেটিভ নাম্বার দিয়ে স্কেল করলে আসলে কী হবে? 

নাম্বার লাইনের কথা চিন্তা করো। নিগেটিভ নাম্বার বলতে আসলে কি বোঝায়? কোনো একটা পজিটিভ নাম্বারকে যদি আমরা 4 - 7 করি তাহলে নাম্বার লাইনে কি পরিবর্তন হয় আমরা একটু দেখি। 

<center>
  <img src="{{site.baseurl}}/assets/images/scaling_vector_1.PNG" alt = "vector addition">
</center>

মূলত 4 থেকে 7 বাদ দেয়ার মানে হচ্ছে নাম্বার লাইনে ডান দিকে 4 ঘর গিয়ে তারপর বাম দিকে 7 ঘর যাওয়া। আবার একটা জিনিস নিজে করে দেখ। যদি আমি একটা সংখ্যা কে -1 দিয়ে গুন করি, তাহলে কি হয়? সংখ্যাটি পজিটিভ হলে সংখ্যারেখায় যেখানে থাকতো, -1 দিয়ে গুন করলে শুধু ডানের ডট টা বামে চলে যায়। একটা ছবি দিয়ে বুঝিয়ে দিচ্ছি নিচে।

<center>
  <img src="{{site.baseurl}}/assets/images/inverted_number_line.PNG" alt = "vector addition">
</center>

অর্থাৎ, একটা সংখ্যাকে -1 দিয়ে গুন করলে সংখ্যারেখায় সংখ্যাটির লাইন জাস্ট উল্টা হয়ে যায়। এখন একটা জিনিস জানিয়ে দেই, সংখ্যারেখা কিন্তু মূলত একমাত্রিক স্থানাংকব্যাবস্থা ছাড়া আর কিছু না। তাই মোটামুটি নিশ্চিত ভাবেই বলা যায় যে এটা‌র মাত্রা বারালেও ঘটনা সেইম থাকবে। আমরা জানি কোনো দ্বিমাত্রিক ভেক্টরকে আমরা চাইলে এভাবে লিখতে পারি, $$\overrightarrow{V} = \overrightarrow{X} + \overrightarrow{Y}$$। এখন, আমরা যদি এই ভেক্টরকে -1 দিয়ে গুন করি, তাহলে সেখান থেকে এটা লেখা যায়, $$-1 \times \overrightarrow{V} = -1 \times \overrightarrow{X} + -1 \times \overrightarrow{Y} $$। কিন্তু ভেক্টর তো জ্যামিতিক জিনিস। এখানে এটা কাজ করে কীভাবে? নিজে চিন্তা করো। আর নিচে ছবি দিচ্ছি। 

<center>
  <img src="{{site.baseurl}}/assets/images/flip_vector.PNG" alt = "vector addition">
</center>

আশা করি ভেক্টরকে নিগেটিভ নাম্বার দিয়ে স্কেল করলে কি হবে সেটা বুঝতে পারছো। এখন একটু ভালোভাবে বলি। 
$$
\begin{aligned}
\overrightarrow{V} &= \overrightarrow{X} + \overrightarrow{Y}\\ \\
-1 \times \overrightarrow{V} &= - \overrightarrow{X} - \overrightarrow{Y}\\ \\
&= - \begin{bmatrix}X\\0\end{bmatrix} - \begin{bmatrix}0\\Y\end{bmatrix}\\ \\
&= \begin{bmatrix}-X\\0\end{bmatrix} + \begin{bmatrix}0\\-Y\end{bmatrix}\\ \\
&= \begin{bmatrix}-X\\-Y\end{bmatrix}
\end{aligned}
$$

এগুলো খুব সিম্পল জিনিস, কিন্তু খুব মনযোগ দিয়ে এগুল‌ো খেয়াল করলে আশা করি পরবর্তীতে অনেক সুবিধা পাবে। এখন ভেক্টরের বিয়োগ নিয়ে দুইলাইন লিখবো। আশা করি কার‌োর বুঝতে অসুবিধা হবেনা। $$\overrightarrow{A} - \overrightarrow{B}$$ এর মান হচ্ছে, প্রথমে $$\overrightarrow{B}$$ কে -1 দিয়ে স্কেল করবো, তারপর সেটাকে $$\overrightarrow{A}$$ এর সাথে যোগ করবো। অর্থাৎ ভেক্টরের বিয়োগ আসলে ভেক্টর স্কেলিং আর ভেক্টর যোগ ছাড়া আর কিছু না। সবাইকে ধন্যবাদ। পরবর্তী আর্টিকেলে আমরা ভেক্টরের স্প্যান বলতে কি বোঝায় সেটি বোঝার চেষ্টা করবো। :flushed: