---
title: Introduction
author: Ahnaf Shahriar Asif
sort: 1
---

# Introduction

Linear Algebra আমার দেখা সবথেকে মজার আর ম্যাজিকাল জিনিসগুলোর মধ্য়ে একটি। ম্যাজিকাল বলার কারন আছে অবশ্য, পরে কোনো একদিন বলবো হয়তো। মজার ব্যাপারটি একটু পরে আলোচনা করি। আগে আসি জিনিসটার প্রয়োজনীয়তা নিয়ে। বিজ্ঞনের এমন কোনো শাখা সম্ভবত নেই যেখানে লিনিয়ার এলজেবরা ব্যাবহার করা হয়না। Pure Mathematics, Engineering, Statistical Analysis, Biology, Computer Science, Chemistry, Physics যে ফিল্ডেই যাবে, সেখানেই হাজার হাজার লিনিয়ার এলজেবরা প্রয়োগ দেখতে পাবে। 

### What is Linear Algebra? 


> There is hardly Any theory which is more elementary than Linear Algebra. In spite of the fact that generations of professors and textbook writers have obscured its simplicity by preposterous calculations with matrices. - **Jean Dieudonne**


লিনিয়ার এলজেবরার নাম দেখেই আশা করি অনেকে বুঝতে পারছো এর সাথে লাইনের সম্পর্ক আছে। মূলত কোন স্থানাঙ্ক পদ্ধতিতে আমরা যদি কিছু স্ট্রেইট লাইন নিয়ে কাজকর্ম করি, তাহলে সেটিকে লিনিয়ার এলজেবরা অন্তর্ভুক্ত হিসেবে ধরা যায়। মূলত লিনিয়ার এলজেবরা বেশিরভাগ জিনিসের মূলেই আছে ভেক্টর, ভেক্টরের যোগবিয়োগ আর গুন। এই কয়েকটা জিনিস ছাড়া লিনিয়ার অ্যালজেবরাতে নতুন কোনো কিছুই নেই বললেই চলে। আমরা মূলত ভেক্টর নিয়েই কাজ করবো বেশিরভাগ সময়। আরেকটি কথা, লিনিয়ার শব্দটির অর্থ হচ্ছে রৈখিক, কিন্তু এটার আরেকটা অর্থ আছে, সেটি হচ্ছে সরল, সোজা এরকম কিছু। অর্থাৎ, আমি যে লাইনের কথা বললাম, সেটি স্ট্রেইট লাইন হতে হবে। আমরা কোনো বক্ররেখা নিয়ে লিনিয়ার অ্যালজেবরাতে কাজ করবোনা। 

### What will we learn? 

মূলত আমি লিনিয়ার এলজেবরা নিয়ে এক্সপার্ট না। এখনও শিখছি। তবে এখন পর্যন্ত যা যা শিখেছি, ওগুলো সবার সাথে শেয়ার করার চেষ্টা করবো। আমি যখন প্রথম ভেক্টর শিখেছি, তখন ভেক্টরের যোগ-বিয়োগ করতে পারতাম কিন্তু কেন এরকম হচ্ছে সেটি ফিল করতে পারতাম না। সবথেকে কষ্ট হয়েছে ম্যাট্রিক্স নিয়ে। ম্যাট্রিক্সের যোগ, বিয়োগ, গুন, নির্নায়ক এগুলো কীভাবে করতে হয় শিখেছি, কিন্তু কেন করতে হয়? কাজ কি ? আর এমন করেই কেন করতে হয়? এইসব প্রশ্নের উত্তর পেতে বেগ পেতে হয়েছে। সবথেকে বেগ পেয়েছি ম্যাট্রিক্স জিনিসটা আসলে কোন আসমান থেকে উদয় হলো আর এটার সাথে স্থানাংক জ্যামিতিরই বা কি সম্পর্ক সেটা নিয়ে চিন্তা করতে গিয়ে। মূলত কি হচ্ছে সেটি ফিল করতে পারিনি তখন। আমি আশা করি এসব ফিল করানোর চেষ্টা করবো যতটুকু পারি। আর উপরে লিনিয়ার এলজেবরার সঙ্গা বা এরকম কিছু দেইনি, কারন আমরা ওভাবে জিনিসগুলো শিখবোনা। যতটুকু সম্ভব ফিল করার চেষ্টা করবো, তাতেই যথেষ্ট। আমি নিয়মিত ছোট ছোট আর্টিকেল লেখার চেষ্টা করবো। আর আমার সবগুলো আর্টিকেল সিরিয়ালি বাম পাশের মেনুতে পাওয়া যাবে। সবাইকে ধন্যবাদ :grin:
